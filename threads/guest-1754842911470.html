
<!DOCTYPE html>
<html lang="fa">
<head>
<meta charset="UTF-8" />
<meta name="viewport" content="width=device-width, initial-scale=1" />
<title>رشتو</title>
<style>
  body { font-family: Tahoma, Arial, sans-serif; direction: rtl; padding: 10px; background: #fff; color: #222; }
  img { max-width: 100%; margin-bottom: 10px; border-radius: 8px; }
  .caption { margin-bottom: 20px; font-size: 16px; line-height: 1.6; white-space: pre-wrap; }
</style>
</head>
<body>
  <div class="caption">🧵 1:<br><br>۱-این رشته توییت درباره «موزه حقوق بشر کانادا» در شهر وینی‌پگ کانادا هست. اگر چه کمی طولانی‌ است اما فکر کنم شامل اطلاعات مفیدی‌ست و به خواندنش می‌ارزد.<br>این موزه اولین موزه در جهان است که به‌طور کامل به حقوق بشر اختصاص دارد. بنایی نمادین، معماری جسورانه و پر از پیام.<br>فضایی برای یادآوری گذشته، بازاندیشی حال و امید به آینده. همه‌چیز با یک پرسش ساده شروع می‌شود:<br>«حقوق بشر چیست؟»<br>پرسشی که قرن‌هاست بشر را درگیر خود کرده، و هنوز پاسخ کاملش را نیافته‌ایم.<br>#حقوق_بشر<br><br>────────────<br><br>🧵 2:<br><br>۲-این موزه در سال ۲۰۱۴ افتتاح شده، و بنایی نمادین است در مرکز کانادا، با هدف آموزش و ترویج حقوق بشر. نکته جالب اینکه هیچ پله‌ای ندارد، بلکه مسیرهای شیب‌دار به‌جای پله قرار دارد، نمادی از سختی و تدریجی بودن مسیر تحقق حقوق بشر.<br>یکی از لحظات زیبا برای من این بود که در طبقه اول، دو شخصیت تاریخی به‌عنوان آغازگران اندیشه حقوق بشر معرفی شده‌اند: #اشوزرتشت با دعوت به نیکی، و #کوروش بزرگ، به‌خاطر منشور حقوق بشر و ترویج آزادی مذهبی.<br><br>────────────<br><br>🧵 3:<br><br>۳- موزه از تاریخ و فاجعه‌ها شروع می‌شود، از برده‌داری تا نسل‌کشی‌ها، و سپس به مبارزات و دستاوردهای بشری می‌رسد. و جالب اینکه طبقه ششم خالی‌ست!، تا منتظر آینده بمان، دستاوردهایی که هنوز نرسیده‌اند. این ایده واقعاً به‌دلم نشست.<br>در بخشی از موزه، بازدیدکنندگان می‌توانند رویدادهای مهم حقوق بشری از دید خودشان را ثبت کنند. دیدن اینکه یکی از بازدیدکنندگان جنبش زن، زندگی، آزادی ایران را ثبت کرده بود، هم غافلگیرکننده بود و هم مایه‌ی امید.<br><br>────────────<br><br>🧵 4:<br><br>۴- در یکی از بخش‌ها، نقاشی‌هایی از کودکان جنگ‌زده نمایش داده شده. جهانی که در ذهن آن‌ها شکل گرفته، پر از خشونت، باندهای مسلح، و فقدان کودکی است. همینطور نمادهایی از محصولات مختلفی که به وسیله کودکان کارگر در بعضی کشورها تولید می‌شود. <br>همان‌جا آمارهایی درباره کاهش کودک‌همسری در برخی کشورها نمایش داده شده.<br>در بخشی از نمایشگاه به این پرداخته شده که چگونه زنان در بسیاری از کشورها، هنوز باید برای بدیهی‌ترین حقوق سیاسی خود، از جمله حق رأی و مشارکت سیاسی، بجنگند.<br>سکوت درباره این تبعیض‌ها، همدستی با آن‌هاست.<br><br>────────────<br><br>🧵 5:<br><br>۵- نور و تاریکی در معماری موزه، بخشی از روایت‌اند. راهروهای نورانی از میان دیوارهای سیمانی عبور می‌کنند؛ گویی روزنه‌ای از امید در دل تاریکی.<br><br>────────────<br><br>🧵 6:<br><br>۶-افول اسطوره‌ها و مسئولیت اخلاقی:<br>عکسی از آنگ سان سوچی، رهبر پیشین میانمار، در موزه هست، اما روشنایی تصویرش مخصوصا کم شده و همچنین کمپینی در جریان است تا به خاطر سکوتش در برابر نسل‌کشی روهینگیا، تصویرش برداشته شود. همچنین شهروندی افتخاری کانادا از او گرفته شده است.<br>یادآوری مهمی‌ست: هیچ‌کس بالاتر از اخلاق نیست.<br><br>────────────<br><br>🧵 7:<br><br>۷- جنبش ضدنژادپرستی در سال ۱۹۶۵<br>در کنار عکس زنی سیاه‌پوست که با کتاب‌هایش وارد مدرسه‌ای سفیدپوست‌نشین می‌شود، نوشته شده: “رهایی از نژادپرستی”.<br>یک لحظه‌ای از شجاعت. یک گام از تاریخ.<br><br>────────────<br><br>🧵 8:<br><br>۸- در یکی از ورودی‌های اصلی موزه، اثری عظیم با هزاران سر کوچک سفالی از سقف آویزان است.<br>نامش «ردپا» (Trace) است؛ اثری از هنرمند بومی کانادایی، راث کات‌هند.<br>هر سر، نمادی از کودکان بومی است که در سیستم مدارس شبانه‌روزی، هویتشان پاک شد یا جانشان را از دست دادند.<br>یادبودی برای صدای خاموش‌شده.<br><br>────────────<br><br>🧵 9:<br><br>۹-  بخشی از موزه به جنگ‌ها و نسل‌کشی‌ها اختصاص دارد. عکس‌ها، اسناد، و اشیاء بازمانده از فجایع انسانی.<br>در این بخش، واقعاً کلمات کم می‌آورند.<br>اما شاید تلخ‌ترین بخش بازدیدم، دیدن تنها یک کفش کوچک از کودکی بود که در آشویتس جان داده بود. دیدنش قلبم را فشرد. یادآوری اینکه تاریخ پر از فجایع است و فراموشی، بزرگ‌ترین خطر تکرار آن‌هاست.<br><br>────────────<br><br>🧵 10:<br><br>۱۰- در میان اسناد مهم موزه، اعلامیه جهانی حقوق بشر که پس از جنگ جهانی دوم و فجایع نازی‌ها تصویب شد، جای ویژه‌ای دارد.<br>یادآور این نکته که حقوق بشر، نتیجه‌ی دردناک‌ترین تجربه‌های بشری‌ست. <br><br>در دوران جنگ سرد، خانواده‌ها در آمریکا کیت‌هایی برای اندازه‌گیری تشعشع رادیواکتیو داشتند!<br><br>────────────<br><br>🧵 11:<br><br>۱۱- در ویترینی از موزه، فاکتور رسمی خرید گاز «زیکلون بی» به مقصد آشویتس را می‌بینید.<br>کشتار، رسمی شده؛ با فاکتور، مهر، امضا و حساب و کتاب دقیق.<br>کنار آن، قوطی فلزی گاز هم هست؛ چیزی که جان میلیون‌ها نفر را گرفت.<br>این سند بعدها در دادگاه نورنبرگ، به‌عنوان مدرک جنایت استفاده شد.<br><br>────────────<br><br>🧵 12:<br><br>۱۲- در بخشی از موزه با عنوان «سوءاستفاده از قدرت دولت»، نمونه‌هایی از این انحراف تاریخی نمایش داده شده‌اند.<br>از آلمان نازی تا جنایت‌های امروز.<br><br>────────────<br><br>🧵 13:<br><br>۱۳- «پرده شاهد» یکی از تأثیرگذارترین آثار هنری موزه بود. هر قطعه از این اثر، یادگاری‌ست از کودکان بومی که به اجبار از خانواده‌هایشان جدا شدند و به مدارس شبانه‌روزی دولتی منتقل شدند.<br><br>────────────<br><br>🧵 14:<br><br>۱۴- این بخش از موزه حقوق بشر کانادا به فعالان حقوق بشر از سراسر دنیا اختصاص دارد؛ چهره‌هایی که هر کدام در برابر بی‌عدالتی ایستاده‌اند.<br><br>در میان همه، چهره مارینا نعمت بیش از همه برایم تکان‌دهنده بود؛<br>زنی ایرانی که نوجوانی‌اش را در زندان اوین گذراند، شکنجه شد، و سال‌ها بعد روایتش را جهانی کرد.<br><br>در کنار او، هنرمندانی چون وینچنزو پیه‌تروپائولو، با هنرشان از کرامت انسانی دفاع می‌کنند.<br>در فروشگاه موزه، کتاب مارینا با عنوان «After Tehran» هم دیده می‌شد.<br><br>────────────<br><br>🧵 15:<br><br>۱۵- در بخشی از موزه حقوق بشر کانادا، نمایشگاهی با طراحی چشمگیر به روایت فلسفه بومیان کانادا درباره زمین و طبیعت اختصاص یافته. رابطه‌ای بر پایه احترام، نه مالکیت. در این جهان‌بینی، انسان مالک زمین نیست بلکه شریک آن است و حقی برای تخریب یا تصاحبش ندارد.<br><br>────────────<br><br>🧵 16:<br><br>۱۶- در بخشی دیگر از موزه، یک چوب‌لباسی خشک‌شویی متعلق به اوایل قرن بیستم به نمایش گذاشته شده که روی آن با افتخار نوشته شده:<br>«فقط کارگران سفیدپوست کانادایی استخدام می‌شوند.»<br>این تنها یک نمونه از نژادپرستی عادی‌شده در کانادا در آن دوران است که حتی به عنوان ابزار تبلیغاتی برای جلب مشتری استفاده می‌شده است. یادآوری راه طولانی که در همین قرن اخیر آمده‌ایم.<br><br>────────────<br><br>🧵 17:<br><br>۱۷- این رادیوی کوچک اسپیدولا، ساخت لتونی در دهه ۶۰ میلادی، برای بسیاری از مردم شوروی دریچه‌ای به دنیای آزاد بود.<br>در زمانی که حکومت با اختلال عمدی امواج، صداهای مستقل را خاموش می‌کرد، همین ابزار ساده به مردم امکان می‌داد اخبار حقوق بشر، دموکراسی و واقعیت‌های پنهان را بشنوند.<br><br>────────────<br><br>🧵 18:<br><br>۱۸- اما در انتهای مسیر، بخشی از موزه به موفقیت‌های به دست آمده در این مسیر اختصاص دارد. دستاوردهایی که نشان می‌دهند ایستادگی نتیجه می‌دهد. روایاتی از شجاعت، مقاومت و تلاش‌های فردی و جمعی برای آزادی بیان، برابری و عدالت. از زندانیان سیاسی گرفته تا هنرمندان و نویسندگانی که برای حقوق بشر جنگیده‌اند.<br><br>و در طبقه بالا، طبقه‌ای کاملاً خالی باقی گذاشته شده. سکوت این فضا بلندترین پیام را دارد: این طبقه منتظر داستان‌های آینده است، موفقیت‌های فردا، پیروزی‌هایی که هنوز در راه‌اند.<br>امیدوارم بخشی از این طبقه به زودی به دستاوردهای مردم ایران اختصاص یابد! امیدوارم….<br>پایان<br><br>────────────<br><br><br><br>@ReshtoYabBot | رشتو یاب </div>
  <img src="https://pbs.twimg.com/media/GvMvw9UWEAAvC2C.jpg" alt="تصویر رشتو">
<img src="https://pbs.twimg.com/media/GvMvw9UXAAEbwXD.jpg" alt="تصویر رشتو">
<img src="https://pbs.twimg.com/media/GvMvw9PWUAAjYjs.jpg" alt="تصویر رشتو">
<img src="https://pbs.twimg.com/media/GvMvw9PW4AAb53i.jpg" alt="تصویر رشتو">
<img src="https://pbs.twimg.com/media/GvMvxs0X0AI4riM.jpg" alt="تصویر رشتو">
<img src="https://pbs.twimg.com/media/GvMvxsyXUAAlYW0.jpg" alt="تصویر رشتو">
<img src="https://pbs.twimg.com/media/GvMvxsyWsAAsMGb.jpg" alt="تصویر رشتو">
<img src="https://pbs.twimg.com/media/GvMvxs7WUAAEhWr.jpg" alt="تصویر رشتو">
<img src="https://pbs.twimg.com/media/GvMvyaKWIAAdlgI.jpg" alt="تصویر رشتو">
<img src="https://pbs.twimg.com/media/GvMvyaKXoAAWjqI.jpg" alt="تصویر رشتو">
<img src="https://pbs.twimg.com/media/GvMvyaKX0AAcHcZ.jpg" alt="تصویر رشتو">
<img src="https://pbs.twimg.com/media/GvMvyaLXgAAXsvw.jpg" alt="تصویر رشتو">
<img src="https://pbs.twimg.com/media/GvMvzEVXgAAe8MQ.jpg" alt="تصویر رشتو">
<img src="https://pbs.twimg.com/media/GvMvzEEWAAA-ydJ.jpg" alt="تصویر رشتو">
<img src="https://pbs.twimg.com/media/GvMvzEiWsAAosC_.jpg" alt="تصویر رشتو">
<img src="https://pbs.twimg.com/media/GvMvzEVWsAEe1aR.jpg" alt="تصویر رشتو">
<img src="https://pbs.twimg.com/media/GvMvzxQWUAEmeii.jpg" alt="تصویر رشتو">
<img src="https://pbs.twimg.com/media/GvMvzxKXIAE1Lap.jpg" alt="تصویر رشتو">
<img src="https://pbs.twimg.com/media/GvMvzxQWYAAjvvK.jpg" alt="تصویر رشتو">
<img src="https://pbs.twimg.com/media/GvMvzxQWYAIBh5R.jpg" alt="تصویر رشتو">
<img src="https://pbs.twimg.com/media/GvMv0bnXQAAWsrQ.jpg" alt="تصویر رشتو">
<img src="https://pbs.twimg.com/media/GvMv0bkWUAA6jMc.jpg" alt="تصویر رشتو">
<img src="https://pbs.twimg.com/media/GvMv0_YWwAAESgA.jpg" alt="تصویر رشتو">
<img src="https://pbs.twimg.com/media/GvMv1ogXcAAUH2Z.jpg" alt="تصویر رشتو">
<img src="https://pbs.twimg.com/media/GvMv1okW0AEwLtW.jpg" alt="تصویر رشتو">
<img src="https://pbs.twimg.com/media/GvMv1ofXoAE2mNq.jpg" alt="تصویر رشتو">
<img src="https://pbs.twimg.com/media/GvMv2R2WwAA3Z9L.jpg" alt="تصویر رشتو">
<img src="https://pbs.twimg.com/media/GvMv2R5WUAAw43W.jpg" alt="تصویر رشتو">
<img src="https://pbs.twimg.com/media/GvMv2R3W0AE7nLH.jpg" alt="تصویر رشتو">
<img src="https://pbs.twimg.com/media/GvMv2R6WYAANhTX.jpg" alt="تصویر رشتو">
<img src="https://pbs.twimg.com/media/GvMv27LWUAEoeb3.jpg" alt="تصویر رشتو">
<img src="https://pbs.twimg.com/media/GvMv27GXUAEljpV.jpg" alt="تصویر رشتو">
<img src="https://pbs.twimg.com/media/GvMv27VWEAAvXpi.jpg" alt="تصویر رشتو">
<img src="https://pbs.twimg.com/media/GvMv3jCW8AAJxae.jpg" alt="تصویر رشتو">
<img src="https://pbs.twimg.com/media/GvMv3i7WMAAJqVI.jpg" alt="تصویر رشتو">
<img src="https://pbs.twimg.com/media/GvMv3jBW8AAoL_y.jpg" alt="تصویر رشتو">
<img src="https://pbs.twimg.com/media/GvMv4IrWkAAvfTI.jpg" alt="تصویر رشتو">
<img src="https://pbs.twimg.com/media/GvMv4IdW8AADwuY.jpg" alt="تصویر رشتو">
<img src="https://pbs.twimg.com/media/GvMv4sBXwAA6LYw.jpg" alt="تصویر رشتو">
<img src="https://pbs.twimg.com/media/GvMv4r-XYAAfYM5.jpg" alt="تصویر رشتو">
<img src="https://pbs.twimg.com/media/GvMv4r-WoAAjCio.jpg" alt="تصویر رشتو">
<img src="https://pbs.twimg.com/media/GvMv4r_XoAAU7fE.jpg" alt="تصویر رشتو">
<img src="https://pbs.twimg.com/media/GvMv5VLWUAA4WRN.jpg" alt="تصویر رشتو">
<img src="https://pbs.twimg.com/media/GvMv5VOXcAAQ58r.jpg" alt="تصویر رشتو">
<img src="https://pbs.twimg.com/media/GvMv5VQXgAALirZ.jpg" alt="تصویر رشتو">
<img src="https://pbs.twimg.com/media/GvMv6JHWcAAwaCQ.jpg" alt="تصویر رشتو">
<img src="https://pbs.twimg.com/media/GvMv6JIXIAAMRZx.jpg" alt="تصویر رشتو">
<img src="https://pbs.twimg.com/media/GvMv6v2W4AAQBTx.jpg" alt="تصویر رشتو">
<img src="https://pbs.twimg.com/media/GvMv6v6XUAA4jKU.jpg" alt="تصویر رشتو">
<img src="https://pbs.twimg.com/media/GvMv7bWWcAA8cow.jpg" alt="تصویر رشتو">
<img src="https://pbs.twimg.com/media/GvMv8UlXUAEPAJQ.jpg" alt="تصویر رشتو">
<img src="https://pbs.twimg.com/media/GvMv8UmXYAAzvQ5.jpg" alt="تصویر رشتو">
</body>
</html>
